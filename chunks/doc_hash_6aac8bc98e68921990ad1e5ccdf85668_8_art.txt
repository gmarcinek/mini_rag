[Rozdział III, Artykuł 9]
Artykuł 9.
Prawa Ubezpieczającego wynikające z Umowy 
1. Z zastrzeżeniem praw Ubezpieczonego, Współubezpieczonego lub Uposażonego określonych Umową oraz bezwzględnie obowiązującymi przepisami prawa wszelkie prawa z tytułu Umowy przysługują Ubezpieczającemu. 
2. W przypadku śmierci Ubezpieczającego, który jest inną osobą niż Ubezpieczony, wszelkie jego prawa i obowiązki, które wynikają z Umowy, przechodzą na jego spadkobierców. 
3. W przypadku ustania Ubezpieczającego, który jest osobą prawną lub jednostką organizacyjną nieposiadającą osobowości prawnej, wszelkie jego prawa i obowiązki wynikające z Umowy przechodzą na jego następców prawnych. 

WYJAŚNIENIE: Określenie „ustanie Ubezpieczającego, który jest osobą prawną lub jednostką organizacyjną nieposiadającą osobowości prawnej” oznacza np. likwidację, upadłość, rozwiązanie spółki.
