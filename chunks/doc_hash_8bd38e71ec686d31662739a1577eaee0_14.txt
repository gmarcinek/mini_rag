Artykuł 13. Indeksacja

1. Zasady indeksacji

1. W rocznicę Umowy Towarzystwo dokonuje automatycznej indeksacji, o ile Ubezpieczający wyraził na to zgodę przed zawarciem Umowy we wniosku o zawarcie umowy ubezpieczenia.

1. Wskaźnik indeksacji

1. Indeksacja dokonywana jest w oparciu o wskaźnik indeksacji, który będzie zatwierdzany każdego roku przez Towarzystwo do dnia 30 września. Wskaźnik indeksacji będzie stosowany do Umów, których rocznica przypada w okresie pomiędzy dniem 1 grudnia danego roku a dniem 30 listopada następnego roku. Jeżeli wskaźnik inflacji jest mniejszy od 3%, wówczas wskaźnik indeksacji wynosi 3%. W przeciwnym wypadku wskaźnik indeksacji jest równy wskaźnikowi inflacji zaokrąglonemu do pełnego procenta w górę.

Wskaźnik inflacji oznacza wskaźnik wzrostu cen towarów i usług konsumpcyjnych w okresie poprzedzających dwunastu miesięcy, tj. od 1 września poprzedniego roku do 31 sierpnia danego roku, ogłaszany przez Prezesa Głównego Urzędu Statystycznego. W razie zaniechania ogłaszania powyższego wskaźnika inflacji Towarzystwo stosować będzie inny procentowy wskaźnik określający wzrost cen towarów i usług konsumpcyjnych w tym samym okresie, ogłaszany przez właściwy organ lub instytucję państwową.

3. Wprowadzenie indeksacji

4. Jeżeli Ubezpieczający nie wyraził zgody na automatyczną indeksację składki przed zawarciem Umowy, może on złożyć do Towarzystwa wniosek o wprowadzenie indeksacji w trakcie trwania Umowy, każdorazowo nie później niż na 30 dni przed dniem rocznicy Umowy, od której zmiana ta miałaby obowiązywać. Po zaakceptowaniu tego wniosku Towarzystwo dokonuje automatycznej indeksacji w każdą rocznicę Umowy.

5. Informacja o indeksacji

6. Na 30 dni przed każdą rocznicą Umowy do Ubezpieczającego zostanie wysłany list informujący o nowych wartościach sumy ubezpieczenia, składki i wskaźnika indeksacji.

7. Rezygnacja z indeksacji

8. Ubezpieczający może zrezygnować z indeksacji, składając do Towarzystwa stosowny wniosek o anulowanie indeksacji, każdorazowo nie później niż 14 dni przed rocznicą Umowy, od której zmiana ta miałaby obowiązywać.

9. Wyłączenie indeksacji

10. Indeksacja nie będzie dokonywana w przypadku, gdy Towarzystwo przejęło obowiązek opłacania składek.

11. Kalkulacja podwyższenia

12. W odniesieniu do umowy podstawowej indeksacja powoduje podwyższenie składki z tytułu tej umowy o wskaźnik indeksacji, natomiast nowa podwyższona suma ubezpieczenia umowy podstawowej jest kalkulowana w oparciu o wzrost składki z tytułu tej umowy, poziom ryzyka ubezpieczeniowego, aktualny wiek Ubezpieczonego oraz okres, jaki pozostał do daty wygaśnięcia umowy podstawowej.