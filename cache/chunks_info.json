[
  {
    "text": "Ogólne Warunki Ubezpieczenia Indywidualne terminowe ubezpieczenie na życie",
    "doc_id": "doc_hash_8bd38e71ec686d31662739a1577eaee0",
    "chunk_id": 0,
    "embedding_hash": "d359b3b54c52867731d7776f7bc9ad79"
  },
  {
    "text": "Artykuł 1. Wstęp\n\nNiniejsze OWU mają zastosowanie do Umowy Indywidualne terminowe ubezpieczenie na życie zawartej pomiędzy Towarzystwem a Ubezpieczającym. Są one integralną częścią umowy ubezpieczenia i dokumentem wiążącym strony.",
    "doc_id": "doc_hash_8bd38e71ec686d31662739a1577eaee0",
    "chunk_id": 1,
    "embedding_hash": "2f9b7c4f7b503b4a2992e361a4ae1b6d"
  },
  {
    "text": "Artykuł 2. Definicje",
    "doc_id": "doc_hash_8bd38e71ec686d31662739a1577eaee0",
    "chunk_id": 2,
    "embedding_hash": "04fbb84875d8bc8550473cd3c6283497"
  },
  {
    "text": "Definicje określeń użytych w niniejszych OWU:\n\n1. biuro główne Towarzystwa – biuro NNLife TUnŻiR S.A. mieszczące się w Warszawie przy ul. Przemysłowej 26,\n2. data opłacenia składki – dzień wpływu całej składki na rachunek bankowy wskazany przez Towarzystwo,\n3. data wejścia w życie umowy podstawowej:\n   a) data rozpoczęcia ochrony ubezpieczeniowej wskazana przez Towarzystwo, to dzień następny po dacie opłacenia pierwszej składki, pod warunkiem wcześniejszego zawarcia Umowy – w przypadku, gdy Umowa jest zawierana w wyniku wstępnej oceny ryzyka lub\n   b) data rozpoczęcia ochrony ubezpieczeniowej wskazana w Szczegółowej Umowie Ubezpieczenia – w przypadku, gdy Umowa jest zawierana w wyniku pełnej analizy ryzyka,\n4. daty wejścia w życie umowy dodatkowej:\n   a) w przypadku, gdy umowa dodatkowa zawierana jest wraz z zawarciem umowy podstawowej – jest to data wejścia w życie tożsama z datą wejścia w życie umowy podstawowej,\n   b) w przypadku, gdy umowa dodatkowa zawierana jest w terminie wymagalności składki - jest to data wejścia w życie umowy dodatkowej wskazana w Szczegółowej Umowie Ubezpieczenia, pod warunkiem opłacenia składki,\n5. data wygaśnięcia – data wygaśnięcia umowy podstawowej lub umowy dodatkowej wskazana w Szczegółowej Umowie Ubezpieczenia,\n6. data zawarcia Umowy – data doręczenia Ubezpieczającemu Szczegółowej Umowy Ubezpieczenia, z zastrzeżeniem postanowień określonych w artykule 7,\n7. indeksacja – podwyższenie składki i sumy ubezpieczenia dokonywane przez Towarzystwo w rocznicę Umowy, na zasadach określonych w artykule 13,\n8. ochrona tymczasowa – ochrona ubezpieczeniowa udzielana zgodnie z postanowieniami artykułu 6 osobie wskazanej we wniosku o zawarcie umowy ubezpieczenia jako Ubezpieczony,\n9. okres prolongaty – okres 60 dni, rozpoczynający się dnia następującego po terminie wymagalności składki, jeśli nie została ona zapłacona w terminie i należnej wysokości. W okresie prolongaty Ubezpieczony lub Współubezpieczony są objęci ochroną ubezpieczeniową z tytułu Umowy. Okres prolongaty nie ma zastosowania do pierwszej składki,\n10. OWU – Ogólne Warunki Ubezpieczenia,\n11. reklamacja – każde wystąpienie Ubezpieczającego, Ubezpieczonego, Współubezpieczonego, Uposażonego lub uprawnionego z Umowy kierowane do Towarzystwa, w którym zgłasza zastrzeżenia dotyczące usług świadczonych przez Towarzystwo lub jego działalności,\n12. rocznica Umowy – dzień każdego kolejnego roku obowiązywania Umowy, który datą odpowiada dacie wejścia w życie umowy podstawowej,\n13. składka – kwota, jaką Ubezpieczający jest zobowiązany regularnie opłacać z tytułu Umowy, zgodnie z trybem jej opłacania. Jest ona określona w Szczegółowej Umowie Ubezpieczenia lub w stosownym załączniku. Obejmuje składkę za umowę podstawową oraz składki z tytułu umów dodatkowych, jeśli są zawarte,\n14. suma ubezpieczenia – kwota wskazana w Szczegółowej Umowie Ubezpieczenia, która określa zobowiązanie Towarzystwa w przypadku zajścia zdarzenia ubezpieczeniowego,\n15. Szczegółowa Umowa Ubezpieczenia (polisa) – dokument ubezpieczenia wystawiony przez Towarzystwo, potwierdzający zawarcie Umowy oraz objęcie ochroną ubezpieczeniową Ubezpieczonego lub Współubezpieczonego, zgodnie z wybranym przez Ubezpieczającego zakresem ochrony,\n16. techniczna stopa procentowa – roczna stopa zwrotu z inwestycji założona do kalkulacji składki z tytułu umowy podstawowej,\n17. termin wymagalności składki – dzień każdego kolejnego okresu obowiązywania Umowy, zgodnego z trybem opłacania składek, który dniem odpowiada dacie wejścia w życie umowy podstawowej,\n18. Towarzystwo – NNLife Towarzystwo Ubezpieczeń na Życie i Reasekuracji Spółka Akcyjna (NNLife TUnŻiR S.A.) z siedzibą w Warszawie (00-450), przy ul. Przemysłowej 26,\n19. Ubezpieczający – osoba fizyczna, osoba prawna lub jednostka organizacyjna nieposiadająca osobowości prawnej, która zawarła z Towarzystwem Umowę,\n20. Ubezpieczony – osoba fizyczna wskazana w Szczegółowej Umowie Ubezpieczenia, której życie lub zdrowie jest przedmiotem Umowy,\n21. Umowa – umowa ubezpieczenia, na którą składają się postanowienia tych OWU, Szczegółowa Umowa Ubezpieczenia, umowy dodatkowe, załączone do umowy ubezpieczenia wszelkie zgodne oświadczenia woli Ubezpieczającego, Ubezpieczonego i Współubezpieczonego oraz Towarzystwa, które stanowią jej integralną część,\n22. umowa dodatkowa – część Umowy, która zapewnia dodatkową ochronę ubezpieczeniową,\n23. umowa podstawowa – Indywidualne terminowe ubezpieczenie na życie,\n24. Uposażony – osoba wyznaczona na piśmie jako uprawniona do świadczeń na wypadek śmierci Ubezpieczonego lub Współubezpieczonego przewidzianych Umową,\n25. wskaźnik indeksacji – wskaźnik stosowany przy indeksacji Umowy do podwyższenia składki z tytułu umowy podstawowej i składek z tytułu indeksowanych umów dodatkowych, określony w artykule 13,\n26. Współubezpieczony – wskazana w Szczegółowej Umowie Ubezpieczenia osoba fizyczna, której życie lub zdrowie jest przedmiotem ubezpieczenia w ramach umowy dodatkowej,\n27. zdarzenie ubezpieczeniowe – zdarzenie objęte ochroną ubezpieczeniową w ramach tej umowy podstawowej – śmierć Ubezpieczonego w okresie obowiązywania Umowy.",
    "doc_id": "doc_hash_8bd38e71ec686d31662739a1577eaee0",
    "chunk_id": 3,
    "embedding_hash": "26351bad05024ba2fa92bd271852d7eb"
  },
  {
    "text": "Artykuł 3. Przedmiot i zakres ubezpieczenia\n\n1. Przedmiotem tego ubezpieczenia jest ochrona życia Ubezpieczonego przez 24 godziny na dobę na całym świecie.\n2. W przypadku śmierci Ubezpieczonego Towarzystwo wypłaci Uposażonemu Ubezpieczonego świadczenie w wysokości sumy ubezpieczenia, która obowiązuje w dniu śmierci Ubezpieczonego.\n3. Towarzystwo wypłaci świadczenie z zastrzeżeniem postanowień zawartych w rozdziale VI. Ograniczenia i wyłączenia odpowiedzialności Towarzystwa.\n4. Jeżeli świadczenie z tytułu Umowy będzie wypłacane Ubezpieczającemu, Towarzystwo pomniejszy wypłacaną kwotę o wymagalne składki, które wynikają z OWU.",
    "doc_id": "doc_hash_8bd38e71ec686d31662739a1577eaee0",
    "chunk_id": 4,
    "embedding_hash": "42a2d4de48ed3abdb62603a6241024c9"
  },
  {
    "text": "Artykuł 4. Suma ubezpieczenia\n\n1. Wysokość sumy ubezpieczenia na wypadek śmierci jest określona w Szczegółowej Umowie Ubezpieczenia.\n2. Ubezpieczający w rocznicę Umowy może złożyć do Towarzystwa wniosek o zmianę wysokości sumy ubezpieczenia. W przypadku Umowy zawartej na cudzy rachunek Ubezpieczający może wnioskować o zmianę po uzyskaniu uprzedniej zgody Ubezpieczonego, o ile jest to zmiana na niekorzyść Ubezpieczonego.\n3. Zmiana sumy ubezpieczenia wymaga zgody Towarzystwa. Towarzystwo przedstawi pisemnie warunki zmiany sumy ubezpieczenia.\n4. Postanowienia tego artykułu nie mają zastosowania do podwyższenia sumy ubezpieczenia na wypadek śmierci w wyniku indeksacji, opisanej w artykule 13 tych OWU.\n5. Jeżeli zmiana sumy ubezpieczenia na wypadek śmierci nastąpiła po dacie zdarzenia ubezpieczeniowego, Towarzystwo wypłaci świadczenie w wysokości sumy ubezpieczenia, która obowiązuje w dniu śmierci Ubezpieczonego.",
    "doc_id": "doc_hash_8bd38e71ec686d31662739a1577eaee0",
    "chunk_id": 5,
    "embedding_hash": "759d887b17082e7999de0953afdabbbe"
  },
  {
    "text": "Artykuł 5. Okolicznościowe podwyższenie sumy ubezpieczenia\n\n1. Ubezpieczający może jeden raz wnioskować o okolicznościowe podwyższenie sumy ubezpieczenia w umowie podstawowej, maksymalnie do 25% aktualnej sumy ubezpieczenia, w sytuacji:\n   a) urodzenia się dziecka Ubezpieczonego lub przysposobienia dziecka przez Ubezpieczonego,\n   b) śmierci małżonka Ubezpieczonego,\n   c) śmierci drugiego z rodziców dziecka Ubezpieczonego.\n2. Zmiana sumy ubezpieczenia dla Ubezpieczonego wiąże się ze zmianą wysokości składki za Umowę.\n3. Zmiana będzie obowiązywała od najbliższego terminu wymagalności składki po otrzymaniu skutecznego wniosku, pod warunkiem opłacenia zmienionej składki.\n4. Wniosek o podwyższenie sumy ubezpieczenia musi zostać złożony w terminie 12 miesięcy od daty zdarzenia wymienionego w punkcie 1. Do wniosku należy dołączyć dokument, który potwierdzi to zdarzenie, tj. kopię skróconego aktu urodzenia dziecka lub orzeczenia sądu o przysposobieniu, lub kopię skróconego aktu zgonu małżonka Ubezpieczonego, lub kopię skróconego aktu zgonu drugiego z rodziców dziecka Ubezpieczonego.\n5. Okolicznościowe podwyższenie sumy ubezpieczenia zostanie zrealizowane bez oceny stanu zdrowia Ubezpieczonego.\n6. Postanowienia tego artykułu nie mają zastosowania do podwyższenia sumy ubezpieczenia w wyniku indeksacji, opisanej w artykule 13 tych OWU.",
    "doc_id": "doc_hash_8bd38e71ec686d31662739a1577eaee0",
    "chunk_id": 6,
    "embedding_hash": "4206f5681c1920a6f6a80f70a1bea489"
  },
  {
    "text": "Artykuł 6. Ochrona tymczasowa\n\n1. Definicje\n\na) **nieszczęśliwy wypadek (NW)** – niezależne od woli Ubezpieczonego, gwałtowne i nagłe zdarzenie wywołane przyczyną zewnętrzną, które zaszło w okresie obowiązywania ochrony tymczasowej. Zdarzenie nie może być związane z istniejącą u Ubezpieczonego chorobą.\nb) **pasażerskie licencjonowane linie lotnicze** – przedsiębiorstwo transportu lotniczego, które posiada wszelkie zezwolenia uprawniające zarówno do regularnego, jak i na podstawie umowy czarteru, odpłatnego przewozu osób.\nc) **zawody z użyciem pojazdów kołowych** – rywalizacja o charakterze indywidualnym lub zespołowym, która jest ukierunkowana na uzyskanie przez osoby uczestniczące optymalnych rezultatów z użyciem samochodu osobowego, samochodu ciężarowego, roweru, motoroweru, motocykla lub quada.\n\n2. Wypłata świadczenia\n\nW przypadku śmierci Ubezpieczonego wskutek NW Towarzystwo wypłaci Uposażonemu Ubezpieczonego świadczenie w wysokości sumy ubezpieczenia z tytułu umowy podstawowej, która jest zadeklarowana we wniosku o zawarcie umowy ubezpieczenia, jednak nie więcej niż 100 000,00 zł.\n\n3. Rozpoczęcie ochrony tymczasowej\n\nOchrona tymczasowa rozpoczyna się od dnia następnego po łącznym spełnieniu warunków:\na) podpisaniu przez Ubezpieczającego i Ubezpieczonego wniosku o zawarcie umowy ubezpieczenia lub potwierdzeniu przez Ubezpieczającego i Ubezpieczonego wniosku o zawarcie umowy ubezpieczenia w przypadku procesu zdalnego zawarcia umowy ubezpieczenia, pod warunkiem jego wpływu do Towarzystwa oraz\nb) wpływie na rachunek Towarzystwa kwoty na poczet pierwszej składki z tytułu Umowy, z zastrzeżeniem, że wpłacona kwota nie może być niższa niż składka z tytułu Umowy zadeklarowana we wniosku o zawarcie umowy ubezpieczenia zgodnie z wybranym trybem płatności i została opłacona w sposób zgodny z wymogami Towarzystwa.\n\n4. Zakończenie ochrony tymczasowej\n\nOchrona tymczasowa kończy się we wcześniejszej z dat:\na) w dniu przed datą zawarcia Umowy lub\nb) w dniu, kiedy Ubezpieczający złoży do Towarzystwa sprzeciw na piśmie, w przypadku, gdy treść Szczegółowej Umowy Ubezpieczenia zawiera postanowienia odbiegające od treści wniosku Ubezpieczającego o zawarcie umowy ubezpieczenia lub treści OWU, lub\nc) w dniu, kiedy Towarzystwo nie wyrazi zgody na zawarcie Umowy, lub\nd) w dniu, kiedy Towarzystwo otrzyma oświadczenie Ubezpieczającego o rezygnacji z zawarcia Umowy, lub\ne) w dniu śmierci Ubezpieczonego w okresie obowiązywania ochrony tymczasowej, lub\nf) po upływie 90 dni od daty podpisania przez Ubezpieczającego wniosku o zawarcie umowy ubezpieczenia.\n\n_W przypadkach opisanych w punktach b)-f) Towarzystwo zwróci Ubezpieczającemu wpłaconą do Towarzystwa kwotę na poczet pierwszej składki._\n\n5. Wyłączenia odpowiedzialności\n\nTowarzystwo nie wypłaci świadczenia z tytułu ochrony tymczasowej, jeżeli śmierć Ubezpieczonego nastąpiła w wyniku:\n\na) wypadku wynikłego z faktu pozostawania przez Ubezpieczonego w stanie po spożyciu alkoholu, leków, z wyjątkiem zażywanych zgodnie z zaleceniem lekarza, narkotyków lub innych substancji toksycznych,\nb) samookaleczenia lub okaleczenia na prośbę Ubezpieczonego niezależnie od stanu jego poczytalności,\nc) zdarzenia związanego z masowym skażeniem chemicznym, biologicznym lub radioaktywnym spowodowanym działaniem broni lub urządzenia wykorzystującego energię rozszczepienia jądrowego lub promieniotwórczość,\nd) działań wojennych, czynnego udziału w aktach terroru lub masowych rozruchach społecznych,\ne) obrażeń odniesionych na skutek usiłowania popełnienia lub popełnienia umyślnego przestępstwa, umyślnego udziału w innym czynie zabronionym lub stawiania oporu podczas aresztowania lub zatrzymania,\nf) wykonywania czynności zawodowych właściwych wyłącznie dla osób pełniących służbę policyjną lub wojskową, bądź w jednostce pomocniczej lub cywilnej działającej w strukturach armii, albo w wyniku wykonywania pracy strażaka, strażnika gminnego (miejskiego), funkcjonariusza Straży Granicznej lub pełnienia służby w Ochotniczej Straży Pożarnej,\ng) uprawiania sportów motorowych lub motorowodnych, uczestnictwa w rajdach samochodowych lub rajdach motocyklowych, jazdy motocyklem poza drogami w rozumieniu przepisów o ruchu drogowym,\nh) uczestnictwa w zawodach z użyciem pojazdów kołowych, zawodach z użyciem łodzi lub nart wodnych lub zawodach konnych,\ni) podróży jakimkolwiek statkiem powietrznym w charakterze pasażera lub innym, z wyjątkiem lotu w charakterze pasażera samolotem pasażerskich licencjonowanych linii lotniczych.",
    "doc_id": "doc_hash_8bd38e71ec686d31662739a1577eaee0",
    "chunk_id": 7,
    "embedding_hash": "564e20e3fc9dada7ff5b6e67ebd35aa1"
  },
  {
    "text": "Artykuł 7. Zawarcie Umowy i początek odpowiedzialności Towarzystwa\n\n1. Kryteria wiekowe\n\n1. Ochroną ubezpieczeniowa może zostać objęty Ubezpieczony, który w dacie wejścia w życie Umowy ukończył 18. rok życia i nie ukończył 71. roku życia.\n1. Zawarcie Umowy przed ukończeniem 18. roku życia lub po ukończeniu 71. roku życia przez Ubezpieczonego jest bezskuteczne i nie rodzi żadnych zobowiązań po stronie Towarzystwa, z wyjątkiem obowiązku zwrotu otrzymanej składki.\n\n1. Warunki zawarcia Umowy\n\n1. Warunkiem zawarcia Umowy jest zaakceptowanie przez Towarzystwo:\n   a) wniosku o zawarcie umowy ubezpieczenia, złożonego przez Ubezpieczającego,\n   b) wymaganych przez Towarzystwo dokumentów, które są niezbędne do podjęcia decyzji o objęciu ochroną ubezpieczeniową Ubezpieczonego, a także Współubezpieczonego w ramach umów dodatkowych, jeśli Ubezpieczający o to wnioskuje.\n\n1. Proces oceny ryzyka\n\n1. W wyniku wstępnej oceny ryzyka otrzymany przez Towarzystwo wniosek może zostać zaakceptowany w dacie jego złożenia albo przekazany do pełnej analizy ryzyka. Towarzystwo ma prawo zaproponować odmienne warunki Umowy bądź odmówić zawarcia Umowy w oparciu o wyniki pełnej analizy ryzyka. Pośrednik ubezpieczeniowy informuje Ubezpieczającego o wyniku wstępnej oceny ryzyka.\n1. W przypadku, gdy wniosek o zawarcie umowy ubezpieczenia zostanie zakwalifikowany do pełnej analizy ryzyka, warunkiem zawarcia Umowy jest dodatkowo opłacenie przez Ubezpieczającego kwoty na poczet pierwszej składki.\n\n1. Rozpoczęcie ochrony ubezpieczeniowej\n\n1. Ochrona ubezpieczeniowa rozpoczyna się:\n   a) następnego dnia po dacie opłacenia pierwszej składki, pod warunkiem wcześniejszego zawarcia Umowy – w przypadku, gdy Umowa jest zawierana w wyniku wstępnej oceny ryzyka lub\n   b) od daty wejścia w życie umowy podstawowej, pod warunkiem zawarcia Umowy – w przypadku, gdy Umowa jest zawierana w oparciu o wyniki pełnej analizy ryzyka.\n\n1. Zawarcie Umowy\n\n1. Umowa zostaje zawarta z datą doręczenia Ubezpieczającemu przez Towarzystwo Szczegółowej Umowy Ubezpieczenia, z zastrzeżeniem punktów 8-10.\n1. W przypadku, gdy w wyniku oceny ryzyka Towarzystwo zaproponuje zawarcie Umowy na warunkach odmiennych od:\n   a) wskazanych we wniosku o zawarcie umowy ubezpieczenia lub\n   b) OWU,\n   informację taką przekaże Ubezpieczającemu, dostarczając mu Szczegółową Umowę Ubezpieczenia uwzględniającą odmienne warunki. W takim przypadku Towarzystwo pisemnie zwróci uwagę na różnice.\n1. W przypadku określonym w punkcie 8 a) Ubezpieczający ma prawo zgłosić sprzeciw w terminie 7 dni od doręczenia Szczegółowej Umowy Ubezpieczenia. Jeśli Ubezpieczający nie zgłosi sprzeciwu, Umowa zostanie zawarta następnego dnia po upływie tego terminu.\n1. Jeżeli Ubezpieczający oświadczył, iż w rozumieniu Ustawy o przeciwdziałaniu praniu pieniędzy oraz finansowaniu terroryzmu jest:\n   a) osobą zajmującą eksponowane stanowisko polityczne lub\n   b) członkiem rodziny osoby zajmującej eksponowane stanowisko polityczne, lub\n   c) osobą znaną jako bliski współpracownik osoby zajmującej eksponowane stanowisko polityczne,\n   (dalej PEP), to zawarcie Umowy wymaga zgody Członka Zarządu Towarzystwa, kadry kierowniczej wyższego szczebla lub osoby upoważnionej przez Zarząd Towarzystwa.",
    "doc_id": "doc_hash_8bd38e71ec686d31662739a1577eaee0",
    "chunk_id": 8,
    "embedding_hash": "dda3e88e42ab09789f211d1cfec92939"
  },
  {
    "text": "Artykuł 8. Zmiana Umowy na wniosek Ubezpieczającego\n\n1. Warunki zmiany Umowy\n\n1. Umowa może być zmieniona na wniosek Ubezpieczającego pod warunkiem:\n   a) doręczenia Towarzystwu pisemnego wniosku Ubezpieczającego o zmianę, najpóźniej 60 dni przed rocznicą Umowy lub w innej formie zaakceptowanej przez strony oraz\n   b) wyrażenia zgody przez Towarzystwo na wnioskowaną zmianę, oraz\n   c) opłacenia przez Ubezpieczającego związanych z tym należnych składek w terminie ich wymagalności.\n\n1. W przypadku Umowy zawartej na cudzy rachunek Ubezpieczający może wnioskować o zmianę po uzyskaniu uprzedniej zgody Ubezpieczonego lub Współubezpieczonego, o ile jest to zmiana na niekorzyść odpowiednio Ubezpieczonego lub Współubezpieczonego.\n\n1. Dokument potwierdzający zmianę Umowy jest załącznikiem do Umowy.",
    "doc_id": "doc_hash_8bd38e71ec686d31662739a1577eaee0",
    "chunk_id": 9,
    "embedding_hash": "3cfe482d600f65b700c8501a05c76846"
  },
  {
    "text": "Artykuł 9. Prawa Ubezpieczającego wynikające z Umowy\n\n1. Zakres praw\n\n1. Z zastrzeżeniem praw Ubezpieczonego, Współubezpieczonego lub Uposażonego określonych Umową oraz bezwzględnie obowiązującymi przepisami prawa wszelkie prawa z tytułu Umowy przysługują Ubezpieczającemu.\n\n1. Przejście praw w przypadku śmierci Ubezpieczającego\n\n1. W przypadku śmierci Ubezpieczającego, który jest inną osobą niż Ubezpieczony, wszelkie jego prawa i obowiązki, które wynikają z Umowy, przechodzą na jego spadkobierców.\n\n1. Przejście praw w przypadku ustania Ubezpieczającego\n\n1. W przypadku ustania Ubezpieczającego, który jest osobą prawną lub jednostką organizacyjną nieposiadającą osobowości prawnej, wszelkie jego prawa i obowiązki wynikające z Umowy przechodzą na jego następców prawnych.",
    "doc_id": "doc_hash_8bd38e71ec686d31662739a1577eaee0",
    "chunk_id": 10,
    "embedding_hash": "780cd4c4728d047ce6afac8dfe3a5405"
  },
  {
    "text": "Artykuł 10. Cesja praw z Umowy\n\nPrzeniesienie praw z Umowy (cesja) wymaga pisemnej zgody Towarzystwa. Towarzystwo nie odpowiada za skuteczność cesji w stosunkach pomiędzy cedentem i cesjonariuszem.",
    "doc_id": "doc_hash_8bd38e71ec686d31662739a1577eaee0",
    "chunk_id": 11,
    "embedding_hash": "0e20cf2ebc1e4a87af8968cd1e6b9900"
  },
  {
    "text": "Artykuł 11. Duplikat Szczegółowej Umowy Ubezpieczenia\n\n1. W przypadku zagubienia bądź zniszczenia Szczegółowej Umowy Ubezpieczenia Towarzystwo, na wniosek Ubezpieczającego, wydaje duplikat dokumentu ubezpieczenia.\n2. Z dniem wydania duplikatu oryginał Szczegółowej Umowy Ubezpieczenia traci swoją ważność.",
    "doc_id": "doc_hash_8bd38e71ec686d31662739a1577eaee0",
    "chunk_id": 12,
    "embedding_hash": "2b7ce69e2175c1e16aa0a66830e4744b"
  },
  {
    "text": "Artykuł 12. Opłacanie składek\n\n1. Ustalanie składki\n\n1. Składkę ustala Towarzystwo z uwzględnieniem:\n   a) zakresu oraz wysokości udzielanej ochrony ubezpieczeniowej,\n   b) wyłączeń i ograniczeń odpowiedzialności Towarzystwa i okresów odroczenia odpowiedzialności,\n   c) okresu ubezpieczenia,\n   d) technicznej stopy procentowej,\n   e) wyniku indywidualnej oceny poziomu ryzyka ubezpieczeniowego osoby, która ma być objęta ochroną ubezpieczeniową, w tym wieku oraz wykonywanej pracy,\n   f) opłat i kosztów zawarcia i obsługi Umowy.\n\n1. Tryb opłacania składek\n\n1. Składka może być opłacana w trybie rocznym lub miesięcznym po wcześniejszym uzgodnieniu przez strony Umowy. Na wniosek Ubezpieczającego oraz za zgodą Towarzystwa w trakcie obowiązywania Umowy może nastąpić zmiana trybu opłacania składek.\n\n1. Minimalna składka\n\n1. Minimalna składka z tytułu Umowy to 50 zł przy miesięcznym trybie opłacania lub 570 zł w przypadku rocznego trybu opłacania. Wyjątkiem jest sytuacja, gdy wysokość składki zmienia się w przypadku wygaśnięcia którejkolwiek umowy dodatkowej z powodu:\n   a) powstania obowiązku wypłaty świadczenia z tytułu umowy dodatkowej lub\n   b) wygaśnięcia umowy dodatkowej z powodu wieku Ubezpieczonego lub Współubezpieczonego wskazanego w OWU umowy dodatkowej, lub\n   c) śmierci Współubezpieczonego, lub\n   d) niezaakceptowania przez Ubezpieczającego zmienionych warunków umowy dodatkowej po upływie 5-letniego okresu wskazanego w OWU umowy dodatkowej, lub\n   e) automatycznego obniżania składki w umowie dodatkowej Dodatkowe ubezpieczenie na życie z malejącą sumą ubezpieczenia i składką.\n\n1. Obowiązek opłacania składki\n\n1. Ubezpieczający zobowiązany jest do zapłaty Towarzystwu składki z góry w wysokości i trybie określonych w Szczegółowej Umowie Ubezpieczenia.\n\n1. Okres prolongaty\n\n1. Począwszy od drugiej należnej składki, Ubezpieczającemu, który nie opłaci składki w terminie wymagalności, przysługuje dodatkowy 60-dniowy okres prolongaty, liczony od terminu wymagalności składki.\n\n1. Obowiązek informacyjny\n\n1. W przypadku gdy Ubezpieczający nie opłaci składki w terminie wymagalności, Towarzystwo wezwie Ubezpieczającego do opłacenia składki i poinformuje o skutkach jej nieopłacenia.\n\n1. Wygaśnięcie Umowy\n\n1. W przypadku nieopłacenia składki Umowa i ochrona ubezpieczeniowa wygasną z upływem okresu prolongaty, lecz nie wcześniej niż dnia następnego po upływie 7 dni od daty otrzymania wezwania, o którym mowa w punkcie 6 powyżej.\n\n1. Odpowiedzialność za okres prolongaty\n\n1. Za okres prolongaty Ubezpieczający zobowiązany jest do opłacenia składki.\n\n1. Obowiązek opłacania składek\n\n1. Towarzystwo nie ma obowiązku wysyłania Ubezpieczającemu druków / formularzy do opłacania składek. Składka powinna być opłacona przez Ubezpieczającego niezależnie od otrzymania druków / formularzy.",
    "doc_id": "doc_hash_8bd38e71ec686d31662739a1577eaee0",
    "chunk_id": 13,
    "embedding_hash": "f35810aa4e54886b3a2467ba3997b8e2"
  },
  {
    "text": "Artykuł 13. Indeksacja\n\n1. Zasady indeksacji\n\n1. W rocznicę Umowy Towarzystwo dokonuje automatycznej indeksacji, o ile Ubezpieczający wyraził na to zgodę przed zawarciem Umowy we wniosku o zawarcie umowy ubezpieczenia.\n\n1. Wskaźnik indeksacji\n\n1. Indeksacja dokonywana jest w oparciu o wskaźnik indeksacji, który będzie zatwierdzany każdego roku przez Towarzystwo do dnia 30 września. Wskaźnik indeksacji będzie stosowany do Umów, których rocznica przypada w okresie pomiędzy dniem 1 grudnia danego roku a dniem 30 listopada następnego roku. Jeżeli wskaźnik inflacji jest mniejszy od 3%, wówczas wskaźnik indeksacji wynosi 3%. W przeciwnym wypadku wskaźnik indeksacji jest równy wskaźnikowi inflacji zaokrąglonemu do pełnego procenta w górę.\n\nWskaźnik inflacji oznacza wskaźnik wzrostu cen towarów i usług konsumpcyjnych w okresie poprzedzających dwunastu miesięcy, tj. od 1 września poprzedniego roku do 31 sierpnia danego roku, ogłaszany przez Prezesa Głównego Urzędu Statystycznego. W razie zaniechania ogłaszania powyższego wskaźnika inflacji Towarzystwo stosować będzie inny procentowy wskaźnik określający wzrost cen towarów i usług konsumpcyjnych w tym samym okresie, ogłaszany przez właściwy organ lub instytucję państwową.\n\n3. Wprowadzenie indeksacji\n\n4. Jeżeli Ubezpieczający nie wyraził zgody na automatyczną indeksację składki przed zawarciem Umowy, może on złożyć do Towarzystwa wniosek o wprowadzenie indeksacji w trakcie trwania Umowy, każdorazowo nie później niż na 30 dni przed dniem rocznicy Umowy, od której zmiana ta miałaby obowiązywać. Po zaakceptowaniu tego wniosku Towarzystwo dokonuje automatycznej indeksacji w każdą rocznicę Umowy.\n\n5. Informacja o indeksacji\n\n6. Na 30 dni przed każdą rocznicą Umowy do Ubezpieczającego zostanie wysłany list informujący o nowych wartościach sumy ubezpieczenia, składki i wskaźnika indeksacji.\n\n7. Rezygnacja z indeksacji\n\n8. Ubezpieczający może zrezygnować z indeksacji, składając do Towarzystwa stosowny wniosek o anulowanie indeksacji, każdorazowo nie później niż 14 dni przed rocznicą Umowy, od której zmiana ta miałaby obowiązywać.\n\n9. Wyłączenie indeksacji\n\n10. Indeksacja nie będzie dokonywana w przypadku, gdy Towarzystwo przejęło obowiązek opłacania składek.\n\n11. Kalkulacja podwyższenia\n\n12. W odniesieniu do umowy podstawowej indeksacja powoduje podwyższenie składki z tytułu tej umowy o wskaźnik indeksacji, natomiast nowa podwyższona suma ubezpieczenia umowy podstawowej jest kalkulowana w oparciu o wzrost składki z tytułu tej umowy, poziom ryzyka ubezpieczeniowego, aktualny wiek Ubezpieczonego oraz okres, jaki pozostał do daty wygaśnięcia umowy podstawowej.",
    "doc_id": "doc_hash_8bd38e71ec686d31662739a1577eaee0",
    "chunk_id": 14,
    "embedding_hash": "0007870a03383316a5115e6fd8fbbf84"
  },
  {
    "text": "Artykuł 14. Zgłoszenie roszczenia i wypłata świadczenia z tytułu śmierci Ubezpieczonego\n\n1. Dokumenty\n\n1. Informacje o wymaganych dokumentach i możliwościach ich poświadczania znajdują się na stronie internetowej Towarzystwa.\n1. W terminie 7 dni od daty otrzymania informacji o zdarzeniu ubezpieczeniowym Towarzystwo poinformuje osobę zgłaszającą roszczenie o wymaganych dokumentach określonych w punkcie 3 poniżej.\n\n1. Wymagane dokumenty\n\n1. Do ustalenia prawa osoby zgłaszającej roszczenie do świadczenia niezbędne jest przekazanie Towarzystwu dokumentów:\n   a) w przypadku naturalnej śmierci Ubezpieczonego osoba uprawniona do świadczenia składa:\n\n- odpis skrócony aktu zgonu w oryginale lub kopię poświadczoną za zgodność z oryginałem przez notariusza lub osoby upoważnione w jednym z biur sprzedaży Towarzystwa, lub organ wydający dokument,\n- wypełniony wniosek o wypłatę świadczenia – na formularzu Towarzystwa lub w formie pisemnego wniosku, który będzie zawierał dane wskazane na formularzu Towarzystwa,\n- kopię karty statystycznej do karty zgonu lub kopię dokumentacji medycznej potwierdzającą przyczynę zgonu Ubezpieczonego,\n- kopię dokumentu tożsamości każdego z Uposażonych / spadkobierców lub potwierdzenie tożsamości przez agenta wyłącznego (czyli osoby fizycznej wykonującej czynności agencyjne bezpośrednio w imieniu i na rzecz Towarzystwa), notariusza, organ wydający dokument, zgodnie z ustawą o przeciwdziałaniu praniu pieniędzy oraz finansowaniu terroryzmu. W przypadku osób, które przebywają poza granicami kraju, tożsamość może potwierdzić ambasador lub konsul RP,\n- w przypadku zgonu Uposażonego – odpis skrócony aktu zgonu Uposażonego w oryginale lub kopię poświadczoną za zgodność z oryginałem przez notariusza lub w jednym z biur sprzedaży Towarzystwa, lub organ wydający dokument,\n\nb) w przypadku śmierci Ubezpieczonego wskutek NW osoba uprawniona do świadczenia dodatkowo składa:\n\n- kopię dokumentacji dotyczącej okoliczności i przebiegu zdarzenia, sporządzonej przez organy policji, prokuratury, kopię wyroku sądu, a w razie ich braku wskazanie adresów i numerów spraw jednostek policji, prokuratury lub sądu, które prowadziły lub prowadzą postępowanie w sprawie,\n- kopię protokołu powypadkowego sporządzonego przez pracodawcę – w przypadku wypadku w pracy,\n- kopię innych dokumentów potwierdzających okoliczności wypadku.\n\n3. Potwierdzenie uprawnień i dokumenty dodatkowe\n\n4. Na podstawie otrzymanych dokumentów Towarzystwo potwierdzi uprawnienia osoby zgłaszającej roszczenie do świadczenia z tytułu Umowy.\n5. Jeśli potrzebne będą dodatkowe dokumenty, Towarzystwo poinformuje o tym niezwłocznie osobę zgłaszającą roszczenie.\n6. Towarzystwo ma prawo też żądać oryginalnych dokumentów lub kopii poświadczonych za zgodność z oryginałem. Za zgodność z oryginałem dokumenty mogą poświadczyć: notariusz lub osoby upoważnione w biurach sprzedaży Towarzystwa, lub organ, który wydał dokument.\n\n7. Dokumenty zagraniczne\n\n8. Dokumentacja dotycząca zdarzenia ubezpieczeniowego, które miało miejsce poza granicami Polski, musi być przetłumaczona na język polski przez tłumacza przysięgłego na koszt osoby, która zgłasza roszczenie.\n\n9. Weryfikacja dokumentacji\n\n10. Towarzystwo zastrzega sobie prawo do weryfikacji dostarczonej dokumentacji oraz zasięgania dodatkowych opinii specjalistów, jeśli jest ona niekompletna lub informacje w niej zawarte wymagają potwierdzenia.\n11. Towarzystwo może wystąpić z wnioskiem do policji, prokuratury, sądu, placówek medycznych i innych instytucji publicznych o dodatkowe informacje dotyczące okoliczności zdarzenia ubezpieczeniowego, o czym poinformuje osobę uprawnioną do świadczenia.\n\n12. Terminy wypłaty świadczenia\n\n13. Towarzystwo zobowiązuje się wypłacić świadczenie w terminie 30 dni, licząc od daty otrzymania powiadomienia o zdarzeniu ubezpieczeniowym.\n14. Gdyby wyjaśnienie w powyższym terminie okoliczności koniecznych do ustalenia odpowiedzialności Towarzystwa albo wysokości świadczenia okazało się niemożliwe, świadczenie powinno być wypłacone w ciągu 14 dni, licząc od dnia, w którym przy zachowaniu należytej staranności wyjaśnienie tych okoliczności było możliwe. Jednakże bezsporną część świadczenia Towarzystwo powinno wypłacić w 30-dniowym terminie wskazanym w punkcie 10 powyżej.\n\n15. Odmowa wypłaty świadczenia\n\n16. Jeżeli osoba zgłaszająca roszczenie nie przedstawiła wymaganych dokumentów, które są niezbędne do ustalenia zasadności i wysokości świadczenia, Towarzystwo może odmówić wypłaty świadczenia.\n17. Jeżeli świadczenie nie przysługuje, Towarzystwo powiadomi o tym pisemnie osoby uprawnione do świadczenia, uzasadniając odmowę, w terminach określonych w punktach 10 i 11 powyżej.",
    "doc_id": "doc_hash_8bd38e71ec686d31662739a1577eaee0",
    "chunk_id": 15,
    "embedding_hash": "bb866e02e50ac3d8f139e72cbe646bef"
  },
  {
    "text": "Artykuł 15. Wskazanie i zmiana Uposażonego\n\n1. Prawo do wskazania Uposażonego\n\nW przypadku każdej umowy, również zawartej na cudzy rachunek, Ubezpieczony i Współubezpieczony mają prawo do samodzielnego wskazania i zmiany Uposażonego przez doręczenie do Towarzystwa pisemnego oświadczenia.\n\n2. Skuteczność zmiany Uposażonego",
    "doc_id": "doc_hash_8bd38e71ec686d31662739a1577eaee0",
    "chunk_id": 16,
    "embedding_hash": "c8128b8c0f0c2aff4bfd640219b834a6"
  },
  {
    "text": "Zmiana Uposażonego następuje pod warunkiem otrzymania przez Towarzystwo skutecznego oświadczenia, o którym mowa w punkcie 1 powyżej, w sposób umożliwiający zapoznanie się z jego treścią.\n\n3. Bezskuteczność wskazania Uposażonego\n\nJeżeli Uposażony zmarł przed śmiercią odpowiednio Ubezpieczonego lub Współubezpieczonego albo umyślnie przyczynił się do jego śmierci, wskazanie Uposażonego staje się bezskuteczne.\n\n4. Brak Uposażonego\n\nJeżeli w chwili śmierci odpowiednio Ubezpieczonego lub Współubezpieczonego nie ma osoby Uposażonego, świadczenie na wypadek śmierci należne z tytułu Umowy przypada spadkobiercom ustawowym odpowiednio Ubezpieczonego lub Współubezpieczonego w częściach, w jakich po nich dziedziczą.",
    "doc_id": "doc_hash_8bd38e71ec686d31662739a1577eaee0",
    "chunk_id": 17,
    "embedding_hash": "31e2c6a17afe0902aa374fe30fdf3d4f"
  },
  {
    "text": "Artykuł 16. Samobójstwo\n\n1. Samobójstwo w okresie pierwszych 2 lat\n\nW przypadku samobójstwa Ubezpieczonego (niezależnie od stanu jego poczytalności) popełnionego w okresie pierwszych 2 lat od daty zawarcia Umowy, Towarzystwo wypłaci spadkobiercom Ubezpieczonego sumę zapłaconych składek z tytułu śmierci Ubezpieczonego z umowy podstawowej. W sytuacji, gdy Ubezpieczony jest inną osobą niż Ubezpieczający, ta kwota zostanie wypłacona Ubezpieczającemu.\n\n2. Samobójstwo po upływie 2 lat\n\nW przypadku samobójstwa Ubezpieczonego popełnionego po upływie 2 lat od daty zawarcia Umowy, Towarzystwo wypłaci Uposażonemu Ubezpieczonego świadczenie w wysokości sumy ubezpieczenia na wypadek śmierci wskazanej w Szczegółowej Umowie Ubezpieczenia.",
    "doc_id": "doc_hash_8bd38e71ec686d31662739a1577eaee0",
    "chunk_id": 18,
    "embedding_hash": "e7c543c5a45d584633af2557df4d24e9"
  },
  {
    "text": "Artykuł 17. Zatajenie informacji\n\n1. Niezgodność lub zatajenie informacji\n\nJeżeli Ubezpieczający, Ubezpieczony lub Współubezpieczony podali dane niezgodne z prawdą lub zataili prawdę o okolicznościach, o które pytało Towarzystwo przy zawieraniu Umowy i okoliczności te pozostają w związku przyczynowym ze zgłoszonym zdarzeniem ubezpieczeniowym, Towarzystwo będzie wolne od odpowiedzialności, z zastrzeżeniem bezwzględnie obowiązujących przepisów prawa.\n\n2. Ograniczenie czasowe\n\nJeżeli do zdarzenia ubezpieczeniowego doszło po upływie 3 lat od daty zawarcia Umowy, Towarzystwo nie będzie mogło podnieść zarzutu oświadczenia niezgodnego z prawdą albo zatajającego prawdę.",
    "doc_id": "doc_hash_8bd38e71ec686d31662739a1577eaee0",
    "chunk_id": 19,
    "embedding_hash": "a63065a79f068316e75e85ffe6bb4784"
  },
  {
    "text": "Artykuł 18. Wyłączenia odpowiedzialności Towarzystwa\n\nTowarzystwo nie wypłaci świadczenia z tytułu umowy podstawowej, jeżeli śmierć Ubezpieczonego nastąpiła w wyniku działań wojennych, czynnego udziału w aktach terroru lub masowych rozruchach społecznych.",
    "doc_id": "doc_hash_8bd38e71ec686d31662739a1577eaee0",
    "chunk_id": 20,
    "embedding_hash": "48562f70ddeb10d74dc8562674706f88"
  },
  {
    "text": "Artykuł 19. Odstąpienie od Umowy\n\n1. Ubezpieczający ma prawo odstąpić od Umowy w terminie 30 dni, licząc od daty jej zawarcia, a w przypadku gdy Ubezpieczający jest przedsiębiorcą, w terminie 7 dni, licząc od daty jej zawarcia.\n2. Odstąpienie od Umowy następuje na podstawie pisemnego wniosku doręczonego Towarzystwu lub w innej formie zaakceptowanej przez strony.\n3. W przypadku odstąpienia od Umowy Towarzystwo zwróci Ubezpieczającemu zapłaconą składkę. Towarzystwo zastrzega sobie prawo potrącenia części składki za okres, w którym udzielało ochrony ubezpieczeniowej.\n4. Zwrot nastąpi w terminie 30 dni od daty otrzymania przez Towarzystwo pisemnego wniosku Ubezpieczającego o odstąpieniu od Umowy.",
    "doc_id": "doc_hash_8bd38e71ec686d31662739a1577eaee0",
    "chunk_id": 21,
    "embedding_hash": "debb1736ce7b51d79e84d060ea9a94bd"
  },
  {
    "text": "Artykuł 20. Rozwiązanie Umowy\n\n1. Ubezpieczający może w dowolnym momencie obowiązywania Umowy wypowiedzieć Umowę.\n2. Rozwiązanie Umowy następuje na podstawie pisemnego wniosku doręczonego Towarzystwu lub w innej formie zaakceptowanej przez strony.\n3. Rozwiązanie Umowy jest skuteczne z końcem okresu, za jaki została opłacona ostatnia składka.",
    "doc_id": "doc_hash_8bd38e71ec686d31662739a1577eaee0",
    "chunk_id": 22,
    "embedding_hash": "d525f251c14ec977387ac508db2df680"
  },
  {
    "text": "Artykuł 21. Wygaśnięcie Umowy\n\n1. Przypadki wygaśnięcia\n\n1. Umowa wygasa:\n   a) w dniu śmierci Ubezpieczonego lub\n   b) z datą wygaśnięcia umowy podstawowej, lub\n   c) z dniem rozwiązania Umowy zgodnie z artykułem 20, lub\n   d) z powodu nieopłacenia składki, zgodnie z artykułem 12 punkt 7, lub\n   e) z końcem okresu, za jaki została opłacona ostatnia składka, w przypadku otrzymania skutecznego wniosku Ubezpieczającego, skutkującego obniżeniem składki do poziomu poniżej limitu określonego w artykule 12 punkt 3, o czym Towarzystwo poinformuje Ubezpieczającego przed dokonaniem zmiany.\n\n1. Inne przypadki wygaśnięcia\n\n1. Z zastrzeżeniem bezwzględnie obowiązujących przepisów prawa Umowa może przewidywać inne zdarzenia, z powodu których wygaśnie.",
    "doc_id": "doc_hash_8bd38e71ec686d31662739a1577eaee0",
    "chunk_id": 23,
    "embedding_hash": "7928a2ca465642f56486356d4de9fd55"
  },
  {
    "text": "Artykuł 22. Postanowienia kolizyjne\n\nZ zastrzeżeniem bezwzględnie obowiązujących przepisów prawa w przypadku sprzeczności pomiędzy postanowieniami tych OWU a postanowieniami Szczegółowej Umowy Ubezpieczenia rozstrzygają postanowienia tej ostatniej.",
    "doc_id": "doc_hash_8bd38e71ec686d31662739a1577eaee0",
    "chunk_id": 24,
    "embedding_hash": "ab8e7ff1b51762c4c4bfbedb6645f0a3"
  },
  {
    "text": "Artykuł 23. Należności, opłaty, podatki\n\n1. Należności, opłaty i podatki związane z opłacaniem składek obciążają Ubezpieczającego i są uiszczane wraz z odpowiednią składką.\n2. Należności, opłaty i podatki związane z wypłatą świadczeń obciążają osoby uprawnione do tych świadczeń i są uiszczane najpóźniej w dniu zapłaty świadczenia przez Towarzystwo.\n3. Wszelkie podatki związane z Umową powinny być uiszczane zgodnie z prawem podatkowym obowiązującym w dniu powstania obowiązku podatkowego. W dacie wejścia w życie tych OWU są to przepisy dotyczące podatków dochodowych od osób fizycznych i prawnych, tj. Ustawa z 26.07.1991 o podatku dochodowym od osób fizycznych i Ustawa z 15.02.1992 o podatku dochodowym od osób prawnych.",
    "doc_id": "doc_hash_8bd38e71ec686d31662739a1577eaee0",
    "chunk_id": 25,
    "embedding_hash": "5a9350811fd91f43a873356274884292"
  },
  {
    "text": "Artykuł 24. Doręczenia\n\n1. Zawiadomienia, oświadczenia i wnioski Ubezpieczającego, Ubezpieczonego, Współubezpieczonego lub Uposażonego związane z Umową powinny być przekazywane do Towarzystwa pisemnie lub w innej formie zaakceptowanej przez strony.\n2. Korespondencja Towarzystwa odpowiednio do Ubezpieczającego, Ubezpieczonego, Współubezpieczonego lub Uposażonego będzie wysyłana pisemnie pod ostatni wskazany adres Ubezpieczającego, Ubezpieczonego, Współubezpieczonego lub Uposażonego, lub w innej formie zaakceptowanej przez strony.",
    "doc_id": "doc_hash_8bd38e71ec686d31662739a1577eaee0",
    "chunk_id": 26,
    "embedding_hash": "151d8ea1b043c956cc2d34c7ee927ed0"
  },
  {
    "text": "Artykuł 25. Reklamacje i mediacja\n\n1. Składanie reklamacji\n\n1. Ubezpieczający, Ubezpieczony, Współubezpieczony, Uposażony lub uprawniony z Umowy może złożyć reklamację:\n   a) pisemnie na adres: NNLife TUnŻiR S.A., ul. Przemysłowa 26, 00-450 Warszawa,\n   b) na adres e-mail: lifeinfo@nn.pl,\n   c) telefonicznie: +48 22 523 50 70 (koszt połączenia zgodnie z taryfą operatora),\n   d) osobiście: w jednym z biur sprzedaży Towarzystwa (adresy biur znajdują się na stronie internetowej Towarzystwa).\n\n1. Termin rozpatrzenia reklamacji\n\n1. Każda reklamacja złożona zgodnie z punktem 1 będzie rozpatrywana niezwłocznie, nie później niż w terminie 30 dni od daty jej otrzymania.\n\n1. W szczególnie skomplikowanych przypadkach, kiedy nie będzie możliwe rozpatrzenie reklamacji i udzielenie odpowiedzi w terminie wskazanym w punkcie 2, odpowiedź będzie przesłana nie później niż w terminie 60 dni od daty otrzymania reklamacji. W takim przypadku Towarzystwo poinformuje niezwłocznie składającego reklamację o przyczynie opóźnienia, okolicznościach, które dodatkowo musi ustalić, oraz przewidywanym czasie udzielenia odpowiedzi.\n\n1. Sposób odpowiedzi na reklamację\n\n1. O ile składający reklamację nie złoży wniosku o dostarczenie odpowiedzi pocztą elektroniczną na wskazany adres e-mail, odpowiedź na reklamację zostanie udzielona przez Towarzystwo pisemnie, niezależnie od sposobu zgłoszenia reklamacji.\n\n1. Dodatkowe informacje\n\n1. \"Polityka rozpatrywania reklamacji\" jest dostępna na stronie internetowej Towarzystwa.\n1. Osoba fizyczna, która jest Ubezpieczającym, Ubezpieczonym, Współubezpieczonym, Uposażonym lub uprawnionym z Umowy, może zwrócić się w sprawie reklamacji do Rzecznika Finansowego lub o udzielenie pomocy do miejskich i powiatowych rzeczników konsumenta.\n1. Towarzystwo zgadza się na udział w postępowaniu w sprawie pozasądowego rozwiązywania sporów konsumenckich przed Rzecznikiem Finansowym – http://www.rf.gov.pl/ lub Sądem Polubownym przy Komisji Nadzoru Finansowego – http://www.knf.gov.pl.",
    "doc_id": "doc_hash_8bd38e71ec686d31662739a1577eaee0",
    "chunk_id": 27,
    "embedding_hash": "4bdf630a3dee94af634e6efdb1034e8c"
  },
  {
    "text": "Artykuł 26. Prawo właściwe, właściwość sądów, sprawozdania\n\n1. Prawem właściwym dla Umowy jest prawo obowiązujące w Polsce.\n2. Wszelkie spory mogące wyniknąć z Umowy lub z nią związane pomiędzy Towarzystwem a odpowiednio Ubezpieczającym, Ubezpieczonym, Współubezpieczonym, Uposażonym lub uprawnionym z Umowy będą rozstrzygane przez sąd właściwy według przepisów o właściwości ogólnej albo przez sąd właściwy dla miejsca zamieszkania lub siedziby Ubezpieczającego, Ubezpieczonego, Współubezpieczonego, Uposażonego lub uprawnionego z Umowy.\n3. Powództwo o roszczenie wynikające z Umowy można wytoczyć według przepisów o właściwości ogólnej albo przed sąd właściwy dla miejsca zamieszkania spadkobiercy Ubezpieczonego, Współubezpieczonego lub spadkobiercy uprawnionego z Umowy.\n4. Działalność Towarzystwa podlega nadzorowi Komisji Nadzoru Finansowego.\n5. Roczne sprawozdania o wypłacalności i kondycji finansowej Towarzystwa publikowane są na stronie internetowej Towarzystwa po zakończeniu roku sprawozdawczego.\n6. Komunikacja z Towarzystwem odbywa się w języku polskim.",
    "doc_id": "doc_hash_8bd38e71ec686d31662739a1577eaee0",
    "chunk_id": 28,
    "embedding_hash": "cdd8cc958d5f1f028948a3233e32650d"
  },
  {
    "text": "Artykuł 27. Aktualizacja informacji\n\n1. Ubezpieczający, Ubezpieczony i Współubezpieczony są zobowiązani do niezwłocznego informowania Towarzystwa o zmianach swoich danych osobowych i kontaktowych.\n   W przypadkach uzasadnionych przepisami prawa Towarzystwo może poprosić o dokument tożsamości Ubezpieczającego, Ubezpieczonego, Współubezpieczonego w celu weryfikacji jego tożsamości oraz zmienionych danych osobowych. Ubezpieczający, który jest osobą fizyczną, jest zobowiązany do niezwłocznego poinformowania Towarzystwa o zajęciu lub zaprzestaniu zajmowania stanowiska PEP w rozumieniu Ustawy o przeciwdziałaniu praniu pieniędzy oraz finansowaniu terroryzmu pod rygorem odpowiedzialności karnej za złożenie fałszywego oświadczenia.\n\n2. Ubezpieczający zobowiązany jest do niezwłocznego poinformowania Towarzystwa o zmianie formy prawnej, zakresu prowadzonej działalności oraz zmianie kraju siedziby w celu wykonania przez Towarzystwo obowiązków wynikających z Ustawy o przeciwdziałaniu praniu pieniędzy oraz finansowaniu terroryzmu.",
    "doc_id": "doc_hash_8bd38e71ec686d31662739a1577eaee0",
    "chunk_id": 29,
    "embedding_hash": "48276f9f99a61258c5989f666ba02eb2"
  },
  {
    "text": "Artykuł 28. Pełnomocnictwa\n\nPełnomocnictwa do dokonywania czynności w związku z Umową powinny być sporządzone wyłącznie w formie pisemnej.",
    "doc_id": "doc_hash_8bd38e71ec686d31662739a1577eaee0",
    "chunk_id": 30,
    "embedding_hash": "b3048436176e9f25699dc0982ab77d81"
  }
]